---
layout: page
---
<section>
  <h1 class="big">
    "Dare voce" con Matteo Belli
  </h1>
  <!--<article class="one">-->
  <article>
    <img src="/images/matteo_belli4_8001920.jpg">
    <p>
      Un seminario aperto a chiunque voglia esercitare e migliorare la voce parlata e approfondirne alcune 
      caratteristiche comunicative ed espressive, sia per ragioni di salute fisiologica, sia per accrescere le 
      capacità individuali di utilizzo performativo.
    </p>
    <p>
      L’ispirazione fondamentale di questo percorso nasce dalla considerazione dell’attore come di un essere 
      umano atto a percepire e trasmettere molteplici qualità sensoriali, psichiche ed emozionali. 
      Ogni individuo funziona, quindi, come un’“orchestra” in cui l’“accordatura” dei singoli strumenti e la loro 
      integrazione è fondamentale per l’armonia di un buon funzionamento generale.
</p>
<p>
Gli esercizi proposti provengono dalla pratica di un allenamento d’attore di tipo teatrale, ma sono selezionati per 
offrire a chiunque strumenti di consapevolezza e di gestione dell’efficacia nelle relazioni tra la persona e l’ambiente 
circostante.
Non è richiesta, pertanto, alcuna particolare competenza professionale, pur essendo un lavoro naturalmente dedicato ad 
attori, cantanti, insegnanti e logopedisti.
    </p>
    <p>
    Il lavoro intende sviluppare i seguenti temi:
</p>
<p>
TRAINING FISICO: propriocezione ed elasticità muscolare – accordatura di corpo, respiro, voce ed emozione.
</p>

<p>RESPIRAZIONE
  <br>a) diaframmatica, fisiologica, nello stato di riposo.
  <br>b) costodiaframmatica, finalizzata ad un uso espressivo e performativo della voce, con sostegno e appoggio del diaframma.
</p>

<p>
LARINGE E RISONANZA: principi di riscaldamento vocale – emissione del suono – timbro, altezza e intensità.
</p>
<p>
FONOARTICOLAZIONE: articolazione e accentazione verbale.
</p>
<p>
ESPRESSIONE VOCALE: incontro con l’elemento interpretativo: ricevere e donare, ascolto e proposta.
</p>
    <img src="/images/matteo_belli2_8001920.jpg">
    <p>
     L'insegnante sarà MATTEO BELLI
     </p>
     <p>
       Laureato in Lettere Moderne, presso l’Università di Bologna, con una tesi in Letteratura italiana sulle 
       “‘Rime giullaresche e popolari d’Italia’ di Vincenzo De Bartholomaeis”, dopo anni di studi classici e musicali, 
       dal 1989 inizia a lavorare in teatro come mimo-fantasista e attore, realizzando spettacoli come regista, autore e 
       attore. Come mimo-giullare, ha partecipato alla rassegna ‘Kleines fest im großen garten’ ad Hannover (1994) e ha 
       rappresentato l'Italia in occasione del 1° Festival europeo della comicità ‘United Slapstick’ di Francoforte (1993).
     </p>
    <p>
      Per diversi anni (dal 1998) ha lavorato, co- me attore, autore e insegnante per il Festival ‘Un puente, 
      dos culturas’, in Argentina e Uruguay, di cui è stato anche co-direttore artistico; ha presentato all'Università di 
      Toronto il progetto “La parola rappresentativa. Il lavoro dell'attore sulla poesia medioevale italiana” (2000); 
      su analogo tema, dal 2003, ha lavorato, come attore e insegnante, anche in Svizzera, Brasile, Spagna e Francia.
    </p>
     <p>
     Come autore di riscritture e interprete realizza “Le maschere di dentro” (Omaggio a Italo Calvino) (2001), 
     “Favolando per il mondo” (5 favole per 5 continenti) (2003), “Le guerre di Walter” (Omaggio a Walter Chiari) (2007), 
     riduzione solistica del precedente “Caro Walter...” (2006).
Come regista e interprete mette in scena, oltre ad almeno una dozzina di letture-spettacolo (spesso con la presenza 
della musica in scena), “Un amore impossibile” di Giorgio Manganelli (2001), con l’attrice Katia Pietrobelli.
    </p>
    <p>
    Dal 2005 conduce, assieme al foniatra prof. Franco Fussi, una ricerca sulle qualità risonatorie della voce 
    attoriale, presentata nel corso di alcuni convegni internazionali e confluita, nel 2010, nella pubblicazione 
    del DVD multimediale “Orchestra Solista. Il lavoro vocale nel Teatro di Matteo Belli”. Dal 1992 conduce 
    un’intensa attività didattica, spesso concretizzatasi nella produzione di spettaco- li di fine corso, vincendo 
    anche alcuni premi e menzioni speciali e collaborando, come docente, con le Università di Bologna, Pisa e Milano.
    </p>
    <p>
    È tra i fondatori e presidente dell'Associazione culturale Ca' Rossa/Centro Teatrale per l’Oralità con cui 
    ha realizzato, come direttore artistico, le rassegne di spettacoli “Ci sarà una volta... Radici antiche e nuovi 
    orizzonti del Teatro d'Arte Popolare”, “Parola d'attore” e “Verba volant”.
    </p>
  </article>
  <aside>
    <h3>
      Info e prenotazioni
    </h3>
    <p>
      Il workshop si svolgerà il 29 febbraio e 1 marzo 2019 per un totale di circa 6 ore al giorno. Il limite 
      massimo è di 14 allievi. <b>Necessaria la prenotazione.</b> Consigliato un abbigliamento comodo, meglio una tuta da ginnastica.
      <li>Le date del prossimo workshop sono in via di definizione.</li>
    </p>
    <p>
      La sede rimane quella dell’associazione filodrammatica Rabbit Hole in via Marzabotto 48, San Zeno di Cassola. 
      <b>Le iscrizioni sono a numero chiuso, è quindi richiesta la prenotazione</b>.
      Per ulteriori informazioni contattateci al numero 347 7468729 o all'indirizzo email associazione@rabbithole.it.
    </p>
    <p class="teacher">
      <img src="/images/barbara.png">
      Il corso è organizzato da <a href="/assets/cv/barbarascalco.pdf">Barbara Scalco</a>, attiva nel settore teatrale dal 2006.
    </p>
  </aside>
</section>
